640 POLANCI COMPLEMENTA

in Vrbe rectore Ρ. Ioanne Baptista Perusco, romanO, ac super- l
intendente P. Vsmaro, belga.

29. Veneciis in quadragessima concionando claruit Ρ. Sal-
meron, et inter caetera id effectum est, vt heretici publico edicto
expellerentur ex vrbe illa, et venire prohiberentur alii. Matrona·
rum etiam habitus ad honestiorem formam redigi ceptus est.

30. Hoc anno plurimi professionem emiserunt, inter quos .
in Hispania D. Antonius de Cordoua, et Rome tres professores
collegii, doctor Toledus, doctor Mariana, et doctor Acosta3 in
Gallia Ρ. Emundus cum Ρ. Hannibale a Coudreto, et Ρ. Marcello
Vaz; in Inferiori Germania Ρ. Dionisius VazqueZ.

31. Decima Nouembris, collegium genuense, quod prius in
Thusciae prouincia fuerat, in Longobardiae prouinciam est trans-
latum. Foroliuiense vice versa a Longobardiae prouincia in Thu-
sciam translatum est.

32. Octobri mense domina Faustina, domum Spoleti inter
primarias numerandam, legauit Societati, cum supellectilibus, in
vsum collegii ibidem instituendi, et ejus possessio nomine Socie-
tatis capta est.

33. Magna Augustae excitata est tragedia a capitulo augu-
stano contra Societatem, et scribente pontifice, ac serio cardina-
le augustano id procurante, res est composita, et de alio templo
nostris prospectum est, scilicet SJae Catherinae, in quo sacra-
menta ministrare et alias Societatis nostrae functiones exercere
possent, quas prius in cathedrali exercuerant; ibidem tamen con—
cionandi munus retentum est.

34. Cum grauissimo morbo dux Sesae et gubernator medio-
lanensis ducatus afflictaretur, et de vita ipsius valde timeretur,
accersivit Ρ. Benedictum Palmium; et quidem per equos dispo-
sitos 30 milliaria Ρ. Benedictus nocte illa debuit conficere, nec
(licet inexperto) id nocuit, et cum ad ducem accederet et confes-
sionem eius audiret, ac S.¹³²²‘²¹¹1¹ Eucharistiam ministraret, statim
est sanitati restitutus ¹³.

35. Rhegii in Calabria pro rege et archiepiscopo, et ipsa ci-
uitate Vrgente, collegium admissum est, et aliqui eo missi, vt res
necessarias pararent; dum autem ecclesia eis tradita et domus
empta nostris vsibus accomodae redduntur, vnus et alter tantum

ibi residere ceperunt.
36. Cardinali Farnesio petente, admissa est cura seminarii

Montis Regalis in Sicilia.

37. Duce Sabaudiae scribente ad P. generalem, admissum
est collegium Ciamberiaci, sequenti tamen anno inchoandum3 cui
dux 400 aureos annuos perpetuo applicauit, ex suis redditibus,
donec alios firmos assignaret.

b In margine, alta manu (Sacchini, ut videtur, quem cf. in p. II,
lib. VII, n. 38).· Anno superiore (scilicet 1563).

 

