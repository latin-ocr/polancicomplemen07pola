642 POLANCI COMPLEMENTA

ac se curaturum, vt collegium nostrum in meliorem statum redi-
gatur quam vnquam fuerit: et addit comitatum illum, de Foix
nuncupatum, et ipsius ciuitatis Apamiae praecipuos quosque et
nobiliores, adhuc fidem catholicam retinere, memoresque esse
doctrinae quam a nostris acceperant, licet haereticorum tyranide
diu oppressi fuerint.

47. De collegio etiam Pontis, in Valle Telina, ab Chrisoni'-
bus sectariis expulsi, scriptum estad generalem, quod illi quo-
rum opera expulsum est, rebus aduersis eos Vrgentibus, iam de
eodem reducendo sunt solliciti, et bona vsurpata restituere sunt
parati.

48. Curatum est, et obtentum vt in vniuersitatibus non pro-
mouerentur ad gradus vllos, nec professorum vel rectorum mu-
nere fungerentur, nisi qui per confessionem fidei publice facien--
dam, se catholicos profiterentur; et literae apostolicae, ea de re
quoquo versus in Italia, et extra eam sunt destinatae.

49. In regnum Frisiae, ad Interiorem Germaniam pertinens,
et haeresibus admodum obnoxium, multum renitentibus et omnes
vias praecludentibus quam studiossissime haereticis, tandem So-
cietas ingressa, ad institutionem iuuentutis scholam aperuit, et
in magna scholasticorum frequentia, fidei ac morum sanam do-
ctrinam cum litteris tradere cepit.

50. Curatum est vt concilium tridentinum in arabicam lin-
guam opera nostri cuiusdam sacerdotis verteretur, et vt typo-
graphia arabicae linguae institueretur, quod pontifice adiuuante
perfectum est.

51. Domus Antonii Altani in Murazo admissa est, vt colle·
gium ibi fieret, sed in sequentem annum executio dilata est.

52. Mense Nouembri serenissimus rex Portugalliae firmos
redditus pro 60 personis de Societate Iesu applicari iussit colle-
gio eiusdem Societatis in ciuitate Saluatoris, prouinciae Bras-
siliae.

53. Hoc anno a duce Babariae 4 ex nostris per inferiorem
Babariam, ad iuuandos populos in relligionis negocio missi, cum
fructu redierunt3 vnus certe illorum M. Georgius Scorrichius
fere tria hominum rusticorum millia, ad gremium ecclesiae re-
duxit, et alia ad Dei cultum pertinentia egregie gessit.

54. Sub finem huius anni ciuitas Valentiae, et magister
Montessae (qui redditus ad id ecclesiasticos conferebat) vniuer-
sitatem suam, satis celebrem, sed cuius disciplina et vigor col-
labi videbatur, Societati nostrae obtulerunt, et quod in ipsis fuit,
dederunt, licet [sic] et apostolicam approbationem petierunt; li-
cet vita functo praeposito generali, de ea Vniuersitate admitten-
da nihil constitui potuerit.

