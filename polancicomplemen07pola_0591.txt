EP1sr. 288.—1 JANUARH 1577 569

P. ANTONIUS POSSEVINUS UNIVERSAE SOCIETATI

ROMA 1 JANUARII 1577 ¹.

Sanctum Polanci obitum narrat.

Tertius [detunctorum] tuit Ρ. joannes Polancus, qui cum
ex sicula provincia, quam jlle visitator obierat, novissime ad nos
rediret, febri et permolesta tussi, quibus in ea insula vehemen-
ter laborarat, iterum correptus est, ac brevi dierum spatio, ut
erat confectus antiquis laboribus, quos triginta quinque totos
annos in Societate tulerat, nullis remediis effici potuit ut pristi-
nam valetudinem reciperet. Ergo cum ingravesceret morbus, sa·
cramentis omnibus munitus est, pauloque sub mortem, quo tem-
pore vegetis adhuc sensibus (ut perspicaci erat ingenio) sacro se
oleo inungenti sacerdoti precationesque solitas interloquenti ad
omnia responderat. Sacerdotem alterum pios sibi libros interdum
legentem accersit, ut quem ipse librum non ita pridem in lucem
pro juvandis morituris ediderat, legat. Interroganti ei, quid po-
tissimum ex eo vellet: indicem, respondit, legito. Legenti titu-
lum de fide confirmanda: progredere, inquit, ad sequens caput,
in quo de erigenda in Dominum spe agitur. Ita rem aggresso,
cum ex longiore illo capite, cujus bonam partem sacerdos jam
recitasset, molestiam decumbenti ac morti proximo vereretur in-
’ ferre: Perge, ait, ne cesses modo, mi Pater; cum ecce paulo post
orantibus qui lectulum illius circumdabant, Jesu nornen invo-
cans, ad aeternam beatitudinem, de qua saepe antequam in mor-
bum incideret, cum aliquibus libenter disserebat, vitam hanc
curn aeterna, eommutavit. ..

¹ Ex litteris annuis domus professorum romanae, fol. 1: fragmen est
quod exscribimus.

