706 POLANOE COMPLEMENTA

nerat) testatus est innocentiam Ρ. Posseuini, et ingenuus inqui-
sitor, qui Romae tunc erat, se auctorem illius decreti, ac se sug-
gesisse Pontifici professus est; vnde facies rerum breui est im-
mutata.

54. Cum Lugduni versaretur Ρ. Posseuinus curn visitato—
re, et Vnus ex consulibus auenionensibus ad cardinalem Borbo-
nium,‘in regis Galliae curiam, protecturus esset, petiit in gra· 1
tiam ciuitatis, vt P. Posseuinus eo se etiam conferret, et promo·
ueret apud legatum cardinalem causam eius; quod et fecit; et
cum cardinalem (ante quam ipsum adiret) per secretarium de ne—
gocio auenionensi reddidisset certiorem, exceptus est ab eo
amantissime; et cum vellet seuerius in auenionenses animaduer-
tere, in auctores scilicet sedicionis, repressit eius animum Posse-
uinus; et officiose negocia ciuitatis ei commendauit. Cum autem
de consensu praestando ad applicationem [00 V annuorum su·
per legationis redditibus cum eo egisset, libenter eum praestitit; et
insuper ex bonis confiscatis rebellium et haereticorum, Vsque ad
summam 1200 francorum annui redditus assignauit ad domum
probationis instituendam, vel collegialium numerum augendum.

55. Cum Turoni idem Ρ. Posseuinus, vbi erat curia regis,
frequentissimo auditorio concionaretur de veneratione S.¹1¹'¹ Sa-
cramenti, quod apertum in variis templis venerationi populi ex-
positum erat, paucis post diebus secuta est insignis contra sacra-
mentarios victoria. Interim priuilegium a regio consilio et ipso
rege obtentum est, vt nullus Societatis nostrae desertor, ad pu-
blicam lectionem, vel vllos honores publicos admitteretur. Pro-
missa etiam sunt auxilia lugdunensi collegio et aliis a rege
xfimo, post bellum confectum.

56. Collegium}¹ rhutenum 2oo aureis annui redditus est au—
ctum, et 25 millia francorum tolosani decreuerunt in subsidium
collegii sui. >

57. Cum tragedia Panhormi a nostris exhibenda esset, et
iarn omnia parata essent, et prorex cum magistratibus et aliis
primoribus iam iam adfuturi essent, ex auctoritate inquisitorum
mandatum est nostris ne eam repraesentarent ante quam a San-
eto Officio examinaretur3 et magno cum offendiculo res est im-
pedita3 et in causa tuit indignatio inquisitoris Becerra, quicum
vellet interesse tragediae actioni dum probaretur, foribus eccle-
siae clausis, non est cognitus nec admissus; vnde interpretatus
rem sinistre, quod praedictum est effecit, et grauiora se effectu-
rum est comminatus.

58. Ferrariense collegium hoc anno magnam charitatem in-
firmis impendit; et quamuis penuria et rerum caritate ea in vrbe
laboraretur, non solum necessaria nostris non defuerunt, verum
donationibus, et legatis multorum aucta est collegii facultas, vt
annuos redditus supra 2oo aureorum emere potuerint, et de ec-
clesia noua facienda serio tractent.

