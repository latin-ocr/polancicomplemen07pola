EPHEMERIDES.—AUG. 1557 503

tis negotia gubernari. Certo approbatio sedis apostolicae, ratas
esse iussit constitutiones, eo ipso quo[d] a R.‘¹0 P. ignatio essent
conscriptae: conscripsit ipse, promulgari eas iussit per me in Hi-
spaniis, Lusitania, Germania, et ltalia, et uiuus adhuc proprio
ore nobis dixit et iniunxit ut obseruaremus. Quod autem non
obseruauerit ⁹, prae humilitate fecisse videtur.

Est haec maxima tribulatio, et quae diabolo instigante dire·
cte tendat ad totius Societatis destructionem. Verum post mul-
tam considerationem et orationem, plurimum consolamur in Do-
mino, absque timore, nihil dubitantes quia omnia ad maius bonum
Societatis cedent. Interim tamen iudicamus diligentissime agen—
dum esse ut nunc semel tota ista ambitio penitus praecidatur.

Quod si haec eadem post annos aliquot contigisset, quando
minus ‘forte poterit illi obuiari‚ maximum posset afferre damnum.
Quare et laudandus est Dominus, quod cito dedit haec deprae-
hendi.

Statutum autem est, ne quis corrumpatur, ut nullus dum haec
durant domum uadat nisi urgente necessitate, et ne quis cum
aliquo domi commorantet loquatur.

Dixerat Ρ. Pontius Gulielmo germano: Hispanos bene tra-
ctant3 uos autem non secus quam si bestiae essetis. Sed age, cito
iterum minister ero, et tum benigne uos curabo. Ipse uero Gu-
lielmus haec ad superiores retulit, et ita esse propria scriptione te-
status est. ·

De autoribus huius negotii nunquam iudicaui quod peccent
mortaliter vel aliter, quamuis dicam saepe: Hoc non mihi placet3
Hoc nihil est, etc.: Dominus sit illorum iudex.

De pontifice nihil unquam male metui, sed post longam deli-
berationem semper constitui obuiis ulnis amplexandum esse quic-
quid tandem ille autoritate apostolica de Societate statuerit. Non
enim potest non a Deo hoc esse. Et autoritas apostolica semper
in omnibus est propicia, quippe quae uocationem nostram com-
probat esse a Deo. Quare et in omnibus his animos nostros vnire
debemus in hac sancta uocatione nostra, sacrificia quotidiana et
orationes alias pro hoc negotio offerre, circumspecte agere cum
aliis omnibus ut unitos in uero spiritu nos conseruemus‚ et omnes
mille oculis obseruemus.

Pro confirmatione vocationis nostrae obseruandum est quarn
mirabiliter nos Dominus interno suo instinctu uocarit. Et curan-
dum diligenter ut confirmemur semper magis ac magis in hac
recta linea: Deus, Christus, religio a P. Ignatio instituta et a sede

t commemorante ms.

⁹ Intelligas‚ pro adjunctis, «quod non observaverit» constitutionem de
eligendo vicario: unde nominandus fuit a sodalibus professis exstantlbus.
Romae. Cf. Lain. Mouum„ Ι, 284, etc. Porro de hac re tota fac consulas
Bobad. Manum„ ΧΠ sqq.‚ 184, etc.; et Epist. Ρ. Ναάαἰ, IV, 98 sqq.

