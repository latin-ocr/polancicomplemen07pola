COMMENTARIOLA··-1565 ξ>55

chitecto confectam, inchoando. Dedit interim eidem collegio no-
stro domum collegii S. Hieronimi‚ cum omnibus redditibus, sci-
licet sexcentorum florenorum quos habebat praedictum colle-
gium praeter alios 800, quos prius applicauerat, collegio nostrae
Societatis; et onus tanturn imposuit excipiendi conuictores a ca-
pitulo augustano vel suis impensis alendos, ministris in eo col-
legio futuris3 alios praeterea redditus pollicendo; et noua instru-
menta a summo pontifice confirmanda, quibus gubernatio et dire-
ctio vniuersitatis et collegii Vtriusque in Societatem transferre-
tur, confici voluit. Ι

74. Cum episcopus S. Audomarisuum seminarium 72 scho-
lasticorum ab ipso institutum, Societati tradere vellet, et eidem
collegium seorsum aedificare, redditus separatos, initio ooo flo-
renorum, sed breui duplicandos, vt essent 1800, offerendo, vi-
sum est Patri nostro generali id esse admittendum et ita scri-
ptum est Inferioris Germaniae viceprouinciali, vt negocium tra-
ctaret, et cum episcopo iam sene, si res Vrgeret, transigeret.

75. Cum D. Franciscus Costerus viceprouincialis Inferioris
Germaniae Louanium venisset, praeter alia quae in melius inno-
uauit, nouitiis praefectum dedit, vt probationis domus ibi, iuxta
instituti nostri rationem, fieret.

76. Hispali in primis huius anni sex mensibus multum spi-
ritualis fructus nostri perceperunt: praeter septem in Societatem
admissos, 30 alii et amplius, quod non admitterentur, ad varia
monasteria se contulerunt; decem simul ex eadem classe in quo-
dam divi Francisci monasterio recepti sunt3 et gratias agebat
magister nouitiorum quod ad ipsos adolescentes tam relligiose in·
stitutos destinassent. Concionibus et exhortationibus nostrorum
dicto semestri supra 120 foeminae a turpi vitae instituto, ad ho-
nestum in matrimonio vel in monasterio conuersarum vitae ge-
nus traductae sunt. Dum autem nostri supplicio extremo afficien-
dos iuuant, mos ibidem insolitus est inductus, vt tales sanctissi-
mae Eucharistiae viatico munirentur. Memoratu dignum videtur
quod quidam ex iis qui collegium nostrum hispalense frequen-
tant, cum alium videret in lustrum animo peccandi euntem, per
Deum hortabatur ipsum ne se perditum iret, die praesertim
festo; et cum alter indignans, apprehenso pugione, nostrum
illum interfecturus aggrederetur, is genu Vtroque flexo, palmis-—
que iunctis, ac oculis in coelum leuatis, se ipsum charitati X.¹
Jesu deuouit; at alter tanto exemplo permotus, genibus etiam
ipse flexis, modeste veniam postulauit, eiusque manus osculari
voluit.

76 [bisl. Granatae quidam ex nostris eo tempore maurum
aegrotantem inuisit‚ comitis Tendillae seruum, quem ad fidem
conuertit, et cathechismo instruxit, qui cum instaret vt bapti-
zaretur, affirmans se non aliter sanitatem recuperaturum, bapti-
zatus est3 et simul atque regenerationis aqua ablutus est, aegri-

