25 8 POLANCI COMPLEMENTA

tate atque exemplo nutantes confirmant, seductos reuocant, uel
saltem dubitare de perfidia faciunt.

y Ad has rationes accedit, spem conuersionis germanicae nu-
triens, magna episcoporum, praelatorum, rerumpublicarum, im-
peratoris, principum, comitum, baronum, atque nobilium uiro-
rum fidei integritas: quorum numerus certe, Christo laus, ma-
gnus est in Germania; et licet non ausim dicere maiorem esse
haereticorum, quarn catholicorum numerum (quamuis hoc con-
stet, quod plures secundum carnem uiuant, et euangelicam uiuen-
di libertatem, ut loquuntur, sequantur, quam ecclesiae praescri-
ptas leges), potentiores tamem catholicos esse dicere audeo, licet
timidiores sint, quam par est, quod desint qui latentem fidem ex-
citent et animent.

Postremo, optime ut speremus de Germania facit multorum
bonorum uirorum, archiepiscoporum, cardinalium, immo et sum-
mi pontificis Christi vicarii studium et uoluntas iuuandi Germa-
niam; utv nobis patefactum fuit per diuersos. Nisi enirn denuo
uellet Deus operari salutem in medio nationis huius prauae,
numquam suis ministris huiusmodi desiderium inspirasset; nec
tot in nostram Societatem uocaret milites germanos, si nollet
bellum suscipere contra mendaciorum auctorem Sathanam, qui
resistere nequibit Deo.

Quis sit religionis catholicae per Germaniam status in prae-
sentiarum, et quae spes instaurandi eam, iam intellexit R. V.;
nunc indicabo media et rationes quibus ego existimarem posse
augeri et conseruari fidem catholicam in Germania3 et breuitatis
causa in 12 capita illa redigam.

Primum omnium, expediret suae sanctitatis auctoritate pu-
blicas totius ecclesiae preces et ieiunia indici pro conuersione in—
fidelium atque peccatorum, nulla facta mentione nationis huius;
. cumque ex officio illi incumbat etiam eos qui Christum nondum
mouerunt, ad fidem uocare, absque omni suspicione mala germa-
norum, curn magno fructu, ut sperandum, diuina bonitas inuo-
caretur ad misericordiam suam restituendam Germaniae, quae
uidetur agitari malignis spiritibus, qui non nisi oratione et ieiu-
nio fugandi atque eiiciendi fortassis sint.

