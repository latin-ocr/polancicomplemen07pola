598 POLANCI COMPLEMENTA

die in prandio cum aliis reuerendis Patribus apud nos fuit. Re-
sponderat vero R. Pater Victoria duobus diebus praeteritis de iu-
stificatione et de Eucharistia.

18 huius exornatum est collegium more solito tapetis, et alta-
ri ad processionem V. Eucharistiae, quae ex Minerua prodibat.

19 huius conuocans ad se Rdus. Pater vicarius sacerdotes col--
legii, paterno affectu indicauit quonam pacto res Societatis sese
haberent. Narrans breuiter institisse Patres nostros istis diebus
apud pontificem, ut liceret ipsis ire in Hispanias, ut eligerent ge· Ι
neralem, distulit ipse responsum ad dies aliquot; et interim exor-
tus est P. Pontius, qui omnibus insciis ad pontificem supplicatio-
nem dedit, per reverendissimos cardinales Tranensem, Reuma-
num, et —- — - ⁰ ut non concederetur nostris profectio in Hi-
spanias, uelle namque illos subterfugere obedientiam sedis apo-
stolicae3 habere quaedam intolerabilia in constitutionibus3 deni-
que uelle illos generalem suo modo constituere, qui omnia
faceret pro libitu. Hinc factum est ut pontifex iusserit 18 huius
per praedictos cardinales Rdo. Patri vicario ut intra triduum
omnes constitutiones et bullas Societatis, omnium item nomina,
qui Rornae sunt, ad se deferret, et neminem Roma permitteret
,exire sine ipsius licentia. Confessus est suum factum Pontius, et
ita facturn est quemadmodum iussit pontifex. Interim orandus est
Dominus, ut omnia haec in commodum Societatis vertat, sicut
de ipsius benignitate omnino sperandum est.

20 huius, quinque reconciliabantur cum nostris in carceribus
Turris Nonae. Itaque inflammati sunt, ut ipsimet ad se uenire
curarint sacerdotem, a quo V. Eucharistiam susciperent.

Eodem die moniti sumus orare feruentissime pro tota eccle-
sia, et maxime pro Societate nostra. Praescriptum vero est ut
laici peculiarem aliquam orationem singulis dicerent diebus, sa-
cerdotes vero collectam quandam in sacro.

24 uel 25 huius, mirabili Dei gratia impetrata est licentia re-
uerendis Patribus nostris, eundi in Germaniam praeter omnem
spem.

Item eodem die (erat octaua V. Sacramenti et festum
S. Ioannis Baptistae), ultimam suam lectionem fecit R. P. Lay-
neZ, quam per calores istos mensibus aliquot statuit intermittere.

25 huius ad collegium nostrum uenit R. P. Natalis ut illi
praeslt.

Eodem die conuocatis fratribus ad refectorium uale dixit
R. P. Canisius, gratias agens pro charitate qua a nostris exceptus
erat, et exhortans ut pro se et iter agentibus precaremur. Item
pro colloquio germaniCO‚ ad quod ipse cum R. P. Gaudano per-

0 Lacuna est in ms., ut infra saepe (quam lineolis significabimus).
Videtur novus scriba adversaria Theodorici Majoris (cf. annot. Ι) non
semper intelligens transcribere.

 

