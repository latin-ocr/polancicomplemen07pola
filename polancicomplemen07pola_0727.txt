COMMENTAmotA.-1569 705

bet) vir quidam diues et sine liberis masculis, collegio ibidem in·
stituendo applicauit 1500 ducatos annui redditus, cum ipsum op-
pidum domum et ecclesiam se aedificaturum recepisset, et con-
fectum eius fundationis instrumentum publicum Romam misit:
quod in gratiam ducis Feriae, qui serio id negocii promouebat‚
est admissum, si tamen quaedam loca quae in instrumento emen-
danda videbantur, emendarentur.

50. In ciuitate Granatae obiens quaedam nobilis matrona
sine filiis, haeredem instituit Societatem nostram, vt in ciuitate
Baecae collegium erigeret3 et ,ad 22 millia ducatorum scriptum
est haereditatem ascendere3 et quia si eam non admitteret Socie-
tas intra annum, ex eodem testamento deuoluebatur ad alia pia
opera, sub finem Octobris P. generalis eam admisit.

51. Cum Toleti incommodo 1000, et nostris ministeriis non
apto, habitaret Societatis professa domus, insignem admodum
et peraccomodam sub finem Augusti domum nacti sunt, et ad
eam commigrarunt. Erat ea comitis de OrgaZ, qui habito regio
consensu, 16 millibus ducatorum eam nostris vendidit; et licet
relligiosi quidam omnem mouerent lapidem vt id impedirent, ni-
hilominus magno fauore ciuitatis et consilii regii, professa do-
mus eam obtinuit, quae vel eo nomine insignis est, quod in ea
olim divus Illefons us natus est.

52. Hac aestate pestis Vllisiponae saeuiit; et cum nostri vt
desertae a parochis plurimis ciuitati subuenirent, et moribundos
iuuarent‚ strenuam operam pro more impendissent, plurimi ex
eis, et egregii operarii, eodem morbo contracto in meliorem vitam
commigrarunt. ·

53. Eadem aestate, cum post discessum P. Posseuini ex
Vrbe, litterae quaedam apostolicae de inquisitione nescio quid,
et de reformatione tractantes, in eam vrbem ¹⁵ peruenissent, et
multorum animos offendissent, quidam parum sincere de relligio-
ne (vt fama est) sentientes, ea occasione vsi, ciuitatem sic contra
Ρ. Posseuinum, vt quem auctorem dicebant huiusmodi littera-
rum apostolicarum, commouerunt, vt si ibidem extitisset, discer-
pendus fuisse existimetur. In ipsum collegium proinde infensi,
tantum non illud hostiliter nostrosque inuaserunt, et vt tumul-
tum compescerent huiusmodi, vel alia ex causa, conuocato
omnium statuum conuentu, decretum est vt tam domus collegio
donata, quam redditus, ei auferretur, quod tam ingratus ciuitati
Posseuinus extitisset. Sed cum furor ille popularis deferbuisset,
cardinalis de Arminiaco vicelegatus, et primores, in collegium
venientes, illud consolati sunt, et omnia salua vt prius fore affir-
marunt. Pontifex etiam summus litteris in forma breuis scriptis
ipsi ciuitati, et cardinali Arminiaco, et nuncio apostolico apud
regem Galliae (ad cuius curiam rumor idem odiosus valde perue-

15 Avenionem sc.: cf. S. Frcmc. Borg, V, 118.

PoLANcr coMPLEMI·1NTA.—T.H ⁷ 45

