230 POLANCI COMPLEMENTA

V. R. ΡέωἸ de nostris rebus uel de statu religionis marchiona-
tus badensis, quidue hactenus esset effectum in catholicae pieta-
tis restauratione crebrius et fusius a R. P. nostro prouinciali
D. Paulo Hoffaeo, certiorem factam credidissemus, frequentiori·
bus litteris quam hactenus necessarium esse iudicauimus, usi
fuissemus. Quia uero nuper in annalibus nostris satis, ut vide-
mur, sigillatim quaeque declarauimus, et iter longum est, et V. R.
P.t²⁵ multis aliis curis et infinitis occupationibus distringitur, sa·
tius existimauimus, tardius semel vniuersa clarius, quam saepius
singula obscurius complecti. Atque ne ea repetam quae in anna-
libus conscripsimus, ibi incipiendum indicaui ubi relictum ibi est.·

Itaque utimur adhuc eodem uiuendi modo sicut prius, iisdem-
que studiis incumbimus, praeterquam quod locum mutauimus.
Moramur enim nunc Etlingae, quod oppidum prius in suis erro-
ribus pertinacissimum, nunc ceruices suas sub dulcia Christi iuga
misit coactum; distatque Bada (ubi prius fuimus, et fortasse eO,
nisi reuocemur, reuertemur), tantum tribus milliaribus. Inhabi-
tamus tugurium pauperibus accommodatum, mensam cum aliis
sacerdotibus habemus communem. Plura de hac ciuitate postea,
cum rerum ordo poposcerit.

2. Cum adhuc Badae essemus nullis laboribus ac curis (qui-
bus non leuiter fuit dies ac noctes defatigatus) R. Pater Geor-
gius Schoritius pepercit, ut posset ecclesiarum omnium statum
3 in quo opere quanto
plures quotidie occurrebant difficultates et machinationum dia-

ad antiquam pietatis formam reuocare 2

bolicarum impedimenta, tanto acrius sibi insistendum putauit.

Generoso comiti gubernatori nostro vigilantissimo nullam re-

quiem dedit, quo coeptum opus prosequeretur, exhortando ac
instigand03 cuius rei giatia plures literas dedit Monachium ad
Ilmam. antiquam ducissam, ipsumque ducem, cancellarium, et·
alios qui impedimenta amoliri et negotium nostrum promouere
possent. Qua ratione multa sunt commoda consequuta. Nam hoc
modo domini illi rerum authores in primi zeli feruore conseruati
sunt, et ad maiora pluraque excitati sunt. Quare animum adie-

Ἰ Cf. commentariola, ad ann. 1572, n. 27.

