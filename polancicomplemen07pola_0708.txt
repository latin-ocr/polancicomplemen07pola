686 POLANCI COMPLEMENTA

4 votorum, cum sua magna et aliorum consolatione, et in die
Purificationis sequente, sumo mane in Domino obiit.

10. Hoc eodem die templum nouum, a fundamentis con-
structum in monte Quirinali, dicto Monte Cauallo, a Patre no-
stro pro domo probationiS, consecratum fuit solemniter per
Ill.¹¹¹um Car.¹³¹¹¹ Columnam, id est, altare maius.

11. Cum dominus Rodolfus, ducis Atrii filius, in domum
Societatis admissus esset (venerat autem patris petita sed non
obtenta licentia, nec vllis persuasionibus adduci potuerat, vt a
domo nostra recederet ad paternam, ne ad tempus quidem), au-
ctoritate pontificis abductus est, et P. praeposito iniunctum, vt
ante pascha eum non admitteret. Sed 11 Februarii cum domino
Claudio, Ridolfi patruo, pontificem adii, et tandem constituit
pontifex, vt paucis illis diebus ante quadragessimam, quibus dux
Romae mansurus erat, filium retineret, sed illum liberum relin-
queret in discessu, vt in domum Societatis rediret; et ita in qua-
dragesima domum probationis est ingressus.

12. Postea petii renouationem priuilegii a Paulo ΙΙΙ conces-
si, de non suscipienda cura monialium, quo derogaretur litteris
apostolicis a monialibus del Roglion nuncupatis Panormi,a Pio IV
obtentis, Societate non citata; et affirmauit pontifex sibi placere
hoc priuilegium Societatis, et se id confirmaturum, derogando
quibuscumque litteris contra id impetratis. Postea supplicatio-
nem signauit.

13. Petiit etiam aliquos ex Societate, qui visitarent praela-
tos et clerum Germaniae secreto, et 4 prouinciales a Patre noa
stro nominati ad id opus, ab eo approbati sunt, et id negocii eis
demandatum est.

14. Quadragesima oppetente, summus pontifex a Patre ge-
nerali concionatorem sibi petiit, qui in aula Constantini pro
more suo concionaretur, et P. Benedictus Palmius, qui nostro in
templo erat concionaturus, a Patre nostro datus est, qui frequen-
tissimo auditorio cardinalium, et principum virorum, tanta cum
libertate simulque doctrina, et spiritu, id munus obiit, vt cum in
reprehensionibus nihil omisisse videatur, admirationi tamen ma-
ximae fuerit, et gratissimus bonis omnibus extiterit. Praeterea
vnus in templo diui Petri, alius in templo Campi Sancti, germa-
nis militibus, quartus familiae pontificis eodem tempore sunt
concionati.

15. Cum in festis Natalitiis sub finem Decembris 1567, duo
ex nostris, scilicet P. Benedictus Pereira et M. Ludouicus Ga-
gliardus, latinas orationes vel conciones in capella sacri palatii
coram pontifice et cardinalibus reliquisque primoribus viris ha·
buerint x, mirum in modum placuerunt, 2.⁵ praesertim3 et nomi-
natim a sacri palatii magistro expetiti sunt, vt prior in die primo

x habuit ms.

